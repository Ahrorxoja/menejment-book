Муаммоли вазиятлар
1-Вазият тавсифи.

«Нурли ҳаёт» кадрларни танлаш агентлигидаги кадрларни танлаш мутахассисига ассистент керак.
Масаланинг қўйилиши.
Мавжуд вакансия ҳақида эълон тузиш керак.
Услубий кўрсатмалар.
Мавжуд бўш ўрин ҳақидаги эълонда номзод талаб қилинаётган лавозим номи, ташкилотнинг қисқача тавсифи, ушбу лавозимга қўйиладиган мажбуриятлар, талаблар (муқаррар ва маъқул), меҳнат шароитлари баён этилиши керак.
Резюме юбориш учун телефон ва факс.
2-Вазият тавсифи.
ОЎЮни иқтисодий йўналиш мутахассислиги бўйича битирган ёш мутахассис газетада унинг соҳаси бўйича мутахассислар жалб қилинаётганлиги ҳақида эълонни ўқиди. Эълонда резюме тузиб иш берувчига юбориш ҳақидаги хабар баён қилинган.
Масаланинг қўйилиши.
Резюме тузинг.
Услубий кўрсатмалар.
Резюме – бу ўзи ҳақидаги ахборот бўлиб, ишга кирувчи томонидан иш берувчига тақдим қилинади. Яхши тузилган резюме иш берувчи ёки унинг вакили билан учрашишга сабаб бўлади. Резюме бир қанча талабларга жавоб бериши керак: у қисқа шу билан бирга кўп ахборотга эга бўлиши керак, унда пассив шаклдаги узун гаплар бўлмаслиги керак.

3-Вазият тавсифи

Ёш мутахассис иқтисодий йўналиш бўйича ОЎЮни битирмоқда. Унинг истакларини турлича даражада қондирадиган бир нечта ташкилотлардан иш таклиф қилишмоқда.
Масаланинг қўйилиши.
Ёш мутахассис иш танлашда қандай қадриятларни афзал деб билади? Жуфт-жуфти билан қиёслаш услубидан фойдаланиб уларни рангларга бўлинг.