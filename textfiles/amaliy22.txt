4-Вазият тавсифи

Кунларнинг бирида сиз ходимлар билан қандай муомалада бўлиш кераклиги ҳақидаги раҳбарлар суҳбатида қатнашиб қолдингиз. Айтилган фикрлардан бири сизга жуда ёқди.
 Масаланинг қўйилиши.
Қайси фикрни танлайсиз ва нима учун?
    • ҳодим яхши ишлаши учун у билан индивидуал мулоқатда бўлиш ва унинг қобилиятларини ҳисобга олиш керак.
    • Бу қуруқ гап, одамларни бошқаришда асосийси – бу уларнинг ишбилармонлик сифатлари ва буюрилган ишни ўз вақтида бажариши. Ҳар бир ходим ўз иши билан машғул бўлиши керак.
    • Менимча, ходимлар раҳбарга ишониб, уни ҳурмат қилишсагина бошқарув самарали бўлади.
Бунинг ҳаммаси тўғри, лекин барибир ишдаги энг яхши рағбат бу- аниқ буйруқ, яхши иш ҳақи, ҳалол эришилган мукофот.



«Кичик корхона раҳбари лавозимига киришиш»
КИРИШ
“Тадбиркорлик асослари” фанини ўрганиш иқтисодий йўналиш талабаларини тайёрлашда муҳим аҳамиятга эга. Унинг вазифаси – талабаларнинг назарий билимларини чуқурлаштириш ҳамда корхона, ташкилот ва тармоқлар фаолиятини таҳлил қилишдаги амалий кўникма ва малакаларни ривожлантиришдан иборат. Ушбу кейс-стадининг мақсади ноаниқлик шароитларида тадбиркор фаолиятини таҳлил қилиш ва баҳолаш малакаларини ривожлантириш ва тадбиркор фаолиятини асосий йўналишларини белгилаш, фаолият доирасида ахборотлардан самарали фойдаланиш малакасини ривожлантириш.
“Кичик корхона раҳбари лавозимига киришиш” кейс-стадиси “Тадбиркорлик фаолиятини бошқариш асослари” мавзусини чуқур ўрганиш, ҳамда талабаларда муаммоли вазиятларни таҳлил қилиш ва муаммонинг илмий асосланган ечимини топиш малакаларини ривожлантиришга йўналтирилган.
1 қисм. Ташкилий таъминот.
1.1.Вазият ва муаммо тавсифи.
Янги тадбиркор раҳбар ўз фаолиятини ноаниқлик шароитларида бошлашга мажбур. У ўз фаолиятида мувафаққият қозониши шароитни қанчалик тўғри таҳлил қила олиши, вақт тиғизлигида асосий йўналишларни белгилаши ва малакали қарорлар қабул қилиши, юқори якуний натижаларга эришиш учун жамоага таъсир ўтқазишига боғлиқ.
Тадбиркор раҳбар жамоани шакллантириш ва ривожлантиришда фаол қатнашади. У ижтимоий муносабатларга, инсон омилини фаоллаштиришга, жамоада нормал психологик мухитни юзага келтиришга таъсир кўрсатади.
Тадбиркорнинг жамоага юқори таъсир кўрсатиши ундан муаммони ўз вақтида аниқлаш, уни таҳлил қилиш, бирламчи вазифалари аниқлаш, меҳнат жамоасини бошқариш тузилмасида ўз ўрнини ойдин англаши зарур.
Ёш тадбиркорнинг келиши жамоа учун ҳам, ўзи учун ҳам муҳим воқеадир. Одатда корхона жамоаси олдида “Корхонадаги муҳит қандай ўзгарар экан? Кундалик меҳнат фаолиятида қандай ўзгаришлар юз беради? Бошқарув стили ва услубларида қандай ўзгаришлар бўлади?” деган савол туғилади.
Ёш раҳбар ҳам жамоа уни қандай қарши олиши, ўринбосари ва жамоа билан қандай муносабатлар ўрнатилиши ҳақида қайғуради.
Ёш раҳбарнинг биринчи иш кунларида унинг ўйлаш қобилияти фаоллашади ва шароитни ўрганиши кескин тусдалиги кузатилади.
1.2.Вазифа
Ҳар бир талабага тадбиркор раҳбар лавозими таклиф этилади ва улар бир нечта вазифаларни ҳал этишлари лозим.
1-вазифа.
Сизнинг номзодингизни раҳбар лавозимига конкурсда иштирок этишга тавсия қилишди.
1.Сиз ўзингизга корхонадаги вазиятни қандай тасаввур қиляпсиз?
2.Корхонадаги асосий муаммоларни ва уларнинг келиб чиқиш сабабларини таърифланг.
3.Корхона фаолиятини тубдан яхшилаш бўйича таклифлар ишлаб чиқинг.
Тавсия этилаётган таклифларнинг амалга оширилиш кетма-кетлигини аниқланг (программа-минимум, программа-максимум)
2-вазифа
Сизни тадбиркор раҳбар лавозимига тайинлашди. Сизнинг олдингизда муҳим масала – корхона жамоаси билан танишиш вазифаси турибди. Ўзингизнинг танишиш нутқингиз режасини тайёрланг:
    1) ўзингизнинг ҳаёт йўлингиз, оилавий аҳволингиз, ҳаётда нималарга эришгансиз, сизнинг ўтмиш ва ҳозирги ҳолатингиз, қизиқишингиз.
    2) ушбу тадбиркор раҳбар лавозимига сайловларида қатнашишга сиз нима учун рози бўлдингиз.
3-вазифа
1. Бошқарув аппаратига ва ўринбосарларингизга муносабатингиз.
2. Ўзингизнинг янги мажбуриятларингизни, ҳуқуқ ва ваколатларингизни қандай тасаввур қиляпсиз.
3. Ўз ҳуқуқ ва ваколатларингизни ўринбосарларингизга нисбатан қандай қўллайсиз.
4-вазифа.
Янги лавозимда меҳнат фаолиятининг биринчи куни корхона бошлиғининг олдида бир қанча муаммолар пайдо бўлади.
1. Тадбиркор раҳбар лавозимида биринчи иш кунингизни нимадан бошлайсиз.
2. Биринчи ўринда қандай муаммолар билан шуғулланасиз.
3. Сизнингча, ким билан учрашиш ва суҳбатлашиш зарур.
4. Ахборотларни кимдан ва қандай талаб қилиш зарур.
5-вазифа.
1. Ўринбосарларингиз билан ишлаш тартибини белгиланг.
2. Ижтимоий ташкилотлар ва корхона меҳнат жамоаси маслаҳати билан ўзаро муносабатда бўлиш тартибини белгиланг.
3. Корхона бошқаруви хизматлари ва ҳамкасабаларингиз билан муносабатларингиз.
6-вазифа.
Муҳим масалаларни ҳал қилишдаги ўзингизнинг истиқболдаги шахсий режангизни ва шахсий иш регламентингизни ишлаб чиқинг.
1.3.Ечимни топиш алгоритми.
Ҳар бир талаба ҳар бир масалани ечиш бўйича ўз таклифларини тайёрлаши керак:
    • Корхонадаги вазиятни баҳолаши;
    • Корхона муаммоларини аниқ ва ойдин таърифлаши;
    • Мавжуд муаммоларни ҳал этишнинг амалий ечимларини топиш;
    • Корхона жамоаси билан танишув нутқини ўтказиши;
    • Биринчи иш кунингиз режасини ишлаб чиқишингиз;
    • Шахсий иш режангизни ишлаб чиқишингиз ва асослашингиз.
1.4. Вазиятни таҳлил қилиш бўйича маслаҳатлар ва таклифлар.
1. Вазият ҳақида тўлиқ тасаввурга эга бўлиш учун аввал барча мавжуд маълумотларни тўлиқ ўқиб чиқинг. Ўқиб бўлмасдан таҳлил қилишга ҳаракат қилманг.
2. Яна бир марта маълумотларни ўқинг. Сизга муҳим кўринган жойларни белгиланг.
3. Вазиятни тавсифлашга ҳаракат қилинг. Унинг мазмуни нимада, нима иккинчи даражали. Сўнгра ёзма равишда ҳулосаларингизни, муаммоларни белгиланг.
4. Ушбу муаммога боғлиқ барча фактларни белгиланг.
5. Таклиф этилган ечимни тўғрилигини текшириш учун мезонни таърифланг.
6. Агар имкони бўлса ечимни топишнинг муқобил йўлларини келтиринг.
7. Ечимларингизни амалга оширишнинг амалий чоралари рўйхатини ишлаб чиқинг.
2-қисм. Ахборот таъминоти
Корхона турли номенклатурадаги маҳсулотлар ишлаб чиқаради. Корхонада тўртта участка мавжуд: механик, станоклар, слесарлик ва йиғув участкалар. Ишловчиларнинг умумий сони 250 киши. Ишлаб чиқариш майдони ва технологик ускуналар режа топшириқларини бажариш имконини беради. Бироқ охирги пайтларда корхонанинг механик участкасида кадрлар қўнимсизлиги кўпайган, станок созловчилари етишмайди, меҳнат интизомининг бузилиш ҳолатлари тез-тез учрамоқда, ускуналарни созлаш ва таъмирлаш муддатлари бузилмоқда. Бундай ҳолат корхона фаолияти натижаларига таъсир кўрсатмоқда. 2020 йилда корхона атига 3 марта режа топшириқларини бажармади. Охирги 2 йилда иккита участка бошлиқлари ва учта уста (мастер) алмашди. Корхонада смена-суткалик топшириқлар ва суткалик ҳисоботлар мавжуд эмас.