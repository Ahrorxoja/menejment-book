Кейс баёни:
Кичик ишлаб чиқариш корхонасига янги раҳбар тайинланди. Янги раҳбар жамоага билан ишлаши яхши даражада, киришимли эди, шу билан биргаликда қандайдир сирли ҳам эдики, бунга унинг ўринбосарлари ҳам яқиндан суҳбатлашишга ботинолмас эдилар.
Кундан кунга корхона ишлаб чиқариш суръати ўсиб борар, янги мижозлар гуруҳи шаклланиб борарди. Орадан ярим йил вақт ўтди. Раҳбар командировка сафарига кетган эди. Раҳбарнинг хизмат сафаридан тез кунлар ичида қайтиши ходимларнинг хаёлига келмаган эди. Эртаси куни раҳбар ишхонасига келди, ишхонанинг кириш қисмида суҳбатлашиб турган 3-4 кишилик жамоаси аъзоларига кўзи тушди. Улар шунчалик суҳбатга берилиб кетган эдики, ҳатто раҳбар кириб келаётганини пайқамадилар ҳам. Раҳбарнинг қулоғига уларнинг суҳбати эшитилиб турар эди.
Ходимларнинг бири раҳбар шахси ҳақида эркин фикр билдираётган, бошқалар унга қулоқ тутиб турган эдилар. Ходим ҳатто шундай фикрлар билдирдики, бу ҳолатда раҳбар уни шу бугуноҳ хонасига чақиртириб танбеҳ бериши, у билан олишишни бошлаши ҳам мумкин эди.
Раҳбар ўз хонасига кириш учун шу йўлакдан ўтиб кетиши лозим эди. Раҳбар 4-5 сония тўхтадида, яна йўлида давом этиб ичкари томон ҳаракатланди. Унинг юзида табассум ва ходимлари билан саломлашган бўлдида хонаси томон юриб кетди.
Тушлик пайтигача раҳбар ўз жамоаси билан қисқа муддатли йиғилиш ўтказиши, ўз фикрлари ва иш жараёнларини бориши тўғрисида фикр алмашиши керак эди. Ходимлар ўртасида эрталабки холат бўйича шивир-шивирлар кўпайиб қолди. Жамоа раҳбарнинг эрталабки ходимларни суҳбатига, унинг қаҳрамонига нисбатан муносабатни кутяпти.
Бироқ, раҳбар шошилмасдан, катта қизиқиш билан қисқа вақтли йиғлишини бошладида, иш жараёнлари, ходимларнинг соғлик-саломатлиги ҳақида суҳбат юритди. Эрталабки “суҳбат қаҳрамони”га алоҳида эътибор ҳам бермади. Жамоасида иш яхши кетаётганлигини, ишни яна шундай кўтаринки руҳда давом эттиришларини билдирдида, барчага ўз ташаккурини билдириб, йиғилишга якун ясади.
“Суҳбат қаҳрамони” ўз ихтиёри билан бир ҳафталик даволанишга чиқди.
 Кейс саволлари:
1. Тадбиркор раҳбарнинг мавжуд вазиятдаги ҳолатини шахсан сиз қандай баҳолайсиз?
2. Бу вазиятда раҳбар қандай йўл тутди?
3. “Суҳбат қаҳрамони” нима учун бир ҳафталик даволанишга чиқиб кетди?
Кейс ечими.
 Бу вазиятда тадбиркор раҳбар ўзининг тажрибали ва бошқарувчилик қобилиятига эгалигини, вазиятлардан тўғри чиқиб кета олиш, низоли ҳолатларни юзага келтирмасликка ҳаракат қилиши, жамоада руҳий ҳолатни яхши даражада сақлашга эътиборли эканлигини намоён эта олди. У бўлиб ўтган суҳбатни ўзининг устидан кулиш, ёмонлаш воситаси деб эмас, аксинча, жамоада унга нисбатан турли фикрли ходимлар бўлиши мумкинлиги сифатида қабул қилди.
Натижада раҳбар “суҳбат қаҳрамони”ни қидириб, унга танбеҳ беришни ҳам истамади. Бунинг ўрнига жамоани бир яхлитликда кўриб, жамоага бўлган муҳаббатини кўрсатди.
Бундай ёндашув ходимларга раҳбарнинг иродали, ўзига ҳурмат билан муносабатда бўлиши, ҳиссиётларини жиловлай олиш, ўз-ўзини бошқара билиш қобилиятига эгалигини кўрсатди. Оқибатда ходимлар раҳбарнинг руҳан барқарор эканлигини англади.
“Суҳбат қаҳрамони” раҳбарнинг бундай муносабатидан сўнг унинг юзига қарашга журъат эта олмади. Шунинг учун у ҳафталик даволанишни баҳонасида раҳбардан узоқлашди.
Баён этилган вазиятда раҳбар:
1) изоҳлаш (ўзида муайян гуруҳ ёки алоҳида шахсга йўналтирилганликни ифодаловчи ҳиссий-оғзаки таъсир этиш усули);
2) хулқ ва фаолиятни рағбатлантириш методларидан бири бўлган – қўллаб-қувватлаш методидан фойдаланди.
Кейс-саволли. Қайси иш маъқул?
Камол - олий маълумотли. Иқтисодчи. Оилали 3 нафар фарзанди бор. Аёли уй бекаси. Авваллари бошқа давлатларда ишлаб даромад топар эди. Ишлаётган давлатида сиёсий барқарорликни бузилганлиги сабабли ватанига қайтди.
У иш қидириб бир неча жойга борди. Бирининг маоши ёқса иши ёқмайди, иши ёқса маоши уни қониқтирмайди. Жумладан, хусусий корхонанининг иқтисодчиси бўлиб ишлашни тавсия этишди. Иш жараёни, ишлаш шароитлари қониқарли, лекин 1700,0 минглик маош унинг учун камлик қилгандай бўлди.Иш вақти эрталаб 8 дан 15 гача қилиб белгиланган. Ички тартиб қоида талаби ўртача.
Банк соҳасида иш топилди. Маоши - ташкилот режалаштирилган топшириқларни ортиғи билан бажарган ойларда маош билан тенгликда устама ҳақ берилади. Ўртача 3 миллион. Бундай ташқари иш стажи ортиб борган сари тўланадиган маошдаги хизмат ҳақи ортиб боради. Ижтимоий таъминот ҳам яхшигина. Иш вақти 9дан 16 гача. Лекин, бу соҳа ишида кечги соат 22 гача ишлашга тўғри келади.Оила, уй ишларига вақт ажратиш мушкул. Ички тартиб қоида талаби жуда қаттиқ.
Ёки унга бир нечта хусусий фирмаларни иқтисодий ишларини юритиб маош топиш фикри келди. Барча ҳисоб-китоб ишларни уйда бажараверади.Лекин, фирмаларнинг бу ишлари доимий узлуксиз эмаслиги, даромад ҳам доимий эмаслиги уни яна ўйлантирар эди.
Муҳокама учун савол.
1. Камол учун сиз қандай маслаҳат берган бўлар эдингиз.?
2. Камолда яна қандай қирралар бўлиши керак?
3. Сизнингча бундай ишлардан ташқари яна қандай даромад топиш мумкин?
4. Сиз Камолни ўрнида бўлганингизда қандай йўл тутган бўлар эдингиз?



Кейс-топшириқли. Корхонага янгилик киритиш керакми?

Нафиса опа бир неча йиллик тажриба эга бўлган тикувчи. Оилали. Турмуш ўртоғи вафот этган. Унинг тиккан барча турдаги либослари ўз харидорларига эга. У оддий куйлакдан тортиб, то мураккаб фасондаги пальтоларгача бемалол тикади. Буюртмаси кўплигидан уларни ўз вақтида бажаришга улгурмайди. Лекин, хизмат ҳақи оддий тикувчиларникидан уч баробар қиммат. Даромади яхшигина. Ўзининг шахсий “Ласетти” русумдаги автомашинаси ҳам бор. Уй-жойи ҳам дурустгина қурилган.Тикувчилик жараёнида унга 2 та синглиси ёрдам беради.
Тикув машиналари эски русумда бўлиб, ишлаши яхши, лекин ўзи маънавий жуда эскирган. Мижозларга хизмат кўрсатиш жараёнида лозим бўлган қулайликлар – кутиш жойлари, буюртма бериш учун расмли каталогларни тавсия этиш (ваҳолангки, ихтиёрий фасондаги либосни тикиш Нафиса опа учун чўрт эмас) ва шу кабиларни ташкиллаштирилмаганлиги 2 сингилни қониқтирмайди. Улар опасига доим иш жараёнини ташкиллаштиришда янгиликларни киритишни, хона дизайнини ўзгартиришни, юқоридаги қўшимча хизматларни ташкиллаштиришни, янги русумдаги машиналарни харид қилиб, ишлаб чиқаришга ишлатишни таклиф қилавериб чарчадилар. Нафиса опа шундоғам иш жараёнида иш тўхтаб қолмаётганлигини, топиш яхшилигини, қўшимча харажат кимга кераклигини такрорлайверади.
Топшириқ:
1. Ушбу тикувчилик корхонасида Нафиса опани кўндирадиган, уни қизиқтирадиган ўзгартиришни ўйлаб топинг. Иш жойларини ташкил этиш ва усулларини такомиллаштириш бўйича тавсиялар ишлаб чиқинг.
2. Ишни кенгайтириш, қўшимча иш ўрни яратиш учун тадбирни ишлаб чиқинг.
3. Бу жойда яна қандай тикувчилик ишлаб чиқаришига боғлиқ хизматларни ташкил этиш мумкин? Ўйлаб топинг ва тавсия этинг.


Кейс-топшириқли. Сифат ва самарадорлик пасайди, сабаб нимада?

Корхоналарда меҳнатни ташкил этиш ҳар бир иш жойида меҳнат жараёнини йўлга қўйиш, иш жойидаги жихозларни ҳамма вақт иш холатида бўлишини, хом ашё ва ёрдамчи материаллар билан узлуксиз таъминланишини назарда тутади. Корхоналарда меҳнат интизомини мустаҳкамлаш, ҳар бир ходим томонидан ўзига белгиланган вазифаларни ўз вақтида ва сифатли холда бажарилишини таъминлаш, ходимлар ўртасида таъсирчан мусобақани йўлга қўйиш, корхона фаолиятида барча ходимларни муваффақият билан қатнашишларини таъминлаш сингари вазифалар ҳам меҳнатни ташкил этиш орқали амалга оширилади. Меҳнатни ташкил этиш орқали ишлаб чиқариш самарадорлиги ва яшовчанлиги таъминланади.
“MUSLIM-TEXTIL” корхонасида 300 га яқин ишчи-ходимлар ишлайди. Бошқарув жараёни яхши ташкил этилган. Корхона ип йигириш билан фаолият кўрсатиб келади. Маош ҳам дурустгина. Ходимларни ижтимоий қўллаб-қувватлаш ҳам яхши йўлга қўйилган. Асосий ишчи-ходимлар таркиби аёлларни ташкил қилади. Иш жараёнида сўнгги русумдаги машина-дастгоҳлардан фойдаланилади.
Корхона маркетологлари, мутахассислари бозорни доимо ўрганиб борадилар. Шунга асосан иш жараёнларини ташкил этишга тавсиялар ишлаб чиқадилар.
Раҳбар сифатида Азиз Ибрагимович ишлаб чиқариш жараёни ва маҳсулотни сотишни доимо қаттиқ назоратга олиб боради. Иш узлуксизлигини таъминлашга, ундаги муаммоларни тезликда бартараф этишга ҳаракат қилади. Чунки, ишлаб чиқаришни пасайиши корхона фойдасини пасайига олиб келишини барча қатори жуда яхши билади.
Лекин, шунга қарамасдан ишлаб чиқаришдаги ходимлар ўртасида тез-тез низоли ҳолатлар юзага келиб туради, бу бўлимда қўнимсизлик даражаси доимо юқори бўлиб тураверади. Сўнгги ярим йилликда бу муаммо корхона маҳсулоти сифатига ҳам ўз таъсирини кўрсатди. Секин-аста самарадорлик ҳам пасайиши кузатилди. Бундан корхона раҳбари ва бўлим бошлиқлари хавотирга тушдилар.
Топшириқ:
1. Раҳбарни бошқарув жараёнини яхши олиб боришига қарамасдан корхонани бундай вазиятга тушиб қолишига сабабни излаб топинг.
2. Юзага келган вазиятни таҳлил этинг.
3. Маҳсулот сифатини ва самарадорлигини пасайишига нималар сабаб бўлишини кўрсатинг.
4. Ходимлар меҳнатини тўғри ташкил этишга тавсиялар беринг.